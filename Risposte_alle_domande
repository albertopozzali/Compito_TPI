Cos’è GitHub?

GitHub è una piattaforma dove si possono salvare, condividere e collaborare su progetti di programmazione.
Si basa su Git, un sistema che tiene traccia di tutte le modifiche fatte ai file di un progetto. In pratica è come un archivio “intelligente” dove puoi vedere la storia di tutto quello che è stato fatto e lavorare con altre persone.

Cosa significa Versioning?

Il versioning è la gestione delle diverse versioni di un progetto nel tempo.
Ogni volta che modifichi un file, GitHub registra quella modifica come una nuova versione. Così puoi:

sapere chi ha modificato, cosa e quando,
tornare a una versione precedente se qualcosa non funziona
Cosa significa fare un Commit?

Quando fai un commit, salvi ufficialmente le modifiche nella cronologia del progetto, spesso con un messaggio che descrive cosa hai cambiato.

Cosa significa Fork e Branch?

Fork: è una copia di un progetto sul tuo account GitHub. Lo usi quando vuoi lavorare su un progetto che non è tuo, senza modificare direttamente l’originale. Una volta fatto il fork, puoi proporre le tue modifiche all’autore originale.

Branch: è un “ramo” di sviluppo parallelo dentro lo stesso progetto. Ti permette di lavorare su nuove funzionalità o correzioni senza toccare direttamente il codice principale.
